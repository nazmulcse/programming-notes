কোড স্মেল (Code Smell) কি?
বাস্তব জীবনে আমরা অনেক সময় কোন কিছুর বাজে গন্ধ থেকে প্রথমে আঁচ করতে পারি যে, সেখানে কোন একটা সমস্যা হয়েছে/ আছে। যেমন কোথাও আগুন লাগলে আমরা গন্ধ থেকে এটা বুঝতে পারি, কোন কিছু নষ্ট হলে বা পচলেও আমরা তা বুজতে পারি।

এই বিষয়টিকে অনুকরণ করেই কোড স্মেল এর ধারণা তৈরি হয়েছে। যখন আমরা কোন কোডের মধ্যে কিছুর লক্ষণ দেখে বুঝতে পারি যে কোডের মধ্যে ডিজাইনগত কোন সমস্যা আছে, তখন আমরা সেটাকে কোড স্মেল বলি। এই লক্ষণগুলোকে যাতে আমাদের কোডে না দেখা যায় সে দিকে আমাদের লক্ষ্য রাখা উচিত। 

নিচে কিছু প্রচলিত কোড স্মেলের নাম উল্লেখ করা হলঃ
Feature Envy: কোন ক্লাসের মেথড যদি নিজের প্রোপার্টির উপর কাজ না করে অন্য ক্লাসের মেথড ও প্রোপার্টির  উপর বেশি কাজ করে।
Shotgun Surgery: যখন কোন পরিবর্তন আনতে গেলে বহু জায়গায় পরিবর্তন করা লাগে।
Middle Man: কোন ক্লাস যাতে অনেক মেথড আছে কিন্তু এরা জাস্ট অন্য ক্লাসের মেথডকে কল করে।
Comments: কোড ব্যাখ্যা করার জন্য কমেন্ট ব্যাবহার করা। সুতরাং কোড এমন ভাবে লিখতে হবে যাতে কোড ব্যাখ্যা করার জন্য কমেন্ট লেখা না লাগে। 
Large Class : অনেকে ১০০ লাইনের থেকে বেশি লম্বা ক্লাসকে Large Class বলে থাকেন।
Long Method : অনেকে ৩০ লাইনের বেশি লম্বা মেথডকে Long Method বলে থাকেন।
Long Parameter List: অনেকে ৫ টির বেশি প্যারামিটার থাকলে Long Parameter List বলে থাকেন।
Inappropriate Intimacy: যখন ২ টি ক্লাস একজন অন্যজনের কাজে খুব বেশি নাক গলায়। অর্থাৎ মেথডের ভিতরে কিভাবে কাজ হচ্ছে সেটার ভিত্তিতে অন্য ক্লাসের কোড কাজ করে। 
Data Clumps: কিছু ভেরিয়েবল যদি সব সময় এক সাথে ব্যাবহার করা হয়, তাহলে সেগুলো খুচরা ভাবে না রেখে একটি ক্লাসে রাখা উচিৎ।
Divergent Code: যে কোডকে বিভিন্ন কারণে পরিবর্তন করা হয়ে থাকে। আমরা Single Responsibility Principle (SRP) এর কথা মনে করতে পারি।
Lazy Class: যে ক্লাস তেমন একটা ব্যাবহার করা হয় না।
Duplicated Code: কোড বিভিন্ন জায়গায় কপি করে ব্যাবহার করা।
Message Chains: এক মেথড আরেক মেথডকে কল করে, সেটা আবার আরেক মেথডকে কল করে, সেটা আবার আরেক মেথডকে কল করে…
Primitive Obsession: অনেক সময় আমরা Primitive Data Type বেশি পছন্দ করি। চেষ্টা করি নতুন অবজেক্ট তৈরি না করে বরং Primitive Data Type কাজ চালাতে।
Speculative Generality: আগ বাড়িয়ে যে মেথড ও ক্লাস তৈরি করা হয়, কিন্তু কোন কাজে লাগে না। ভবিষ্যতে কথা চিন্তা করে কোড লেখা।
